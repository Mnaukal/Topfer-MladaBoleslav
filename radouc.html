<!doctype html> 
<html>
    <head>
        <meta http-equiv="content-type" content="text/html; charset=utf-8">
        <meta http-equiv="X-UA-Compatible" content="IE=edge" />
        <link rel="stylesheet" href="style.css" type="text/css">   
        <title>NPP Radouč - Mladá Boleslav</title>
    </head>
    <body>

        <div id="hlavicka">
            <ul id="menu">
                <a href="index.html"><li>Mapa</li></a>
                <a href="radouc.html"><li>Radouč</li></a>
                <a href="skoda.html"><li>Škoda Muzeum</li></a>
                <a href="hrad.html"><li>Hrad</li></a>
                <a href="templ.html"><li>Templ</li></a>
                <a href="hrbitov.html"><li>Židovský hřbitov</li></a>
                <a href="kostel.html"><li>Havelský kostel</li></a>
            </ul>
        </div>

        <div id="obsah">
            <div id="levy">
                <a href="fotka.html?slozka=radouc&obrazek=1.JPG"><img src="radouc/1.JPG" class="velky"></a>
                <a href="fotka.html?slozka=radouc&obrazek=2.JPG"><img src="radouc/2.JPG" class="maly"></a>
                <a href="fotka.html?slozka=radouc&obrazek=3.JPG"><img src="radouc/3.JPG" class="maly"></a>
                <a href="fotka.html?slozka=radouc&obrazek=4.JPG"><img src="radouc/4.JPG" class="maly"></a>
                <a href="fotka.html?slozka=radouc&obrazek=5.JPG"><img src="radouc/5.JPG" class="maly"></a>
            </div>
            <div id="pravy">
                <h1>NPP Radouč</h1>
                <p>Národní přírodní památka Radouč je maloplošné chráněné území ležící v okrese Mladá Boleslav v nadmořské výššce 225-240 m n. m. Předmětem ochrany je výskyt travinobylinných a skalních teplomilných společenstev na svazích tvořených vápnitými pískovci a to hlavně ochrana devaterky poléhavé (Fumana procumbens), jejíž přirozený výskyt je ojedinělý na celém území ČR. Vzhledem k tomuto postglaciálnímu reliktu se Radouč stal chráněnou lokalitou již od roku 1922, rezervací byl vyhlášen až v roce 1933 pod názvem Debř o výměře 30 m² a dne 5. prosince 1977 byl prohlášen za chráněné území v platném právním předpisu o vyhlášení ZCHÚ (přehlášení na dnešní rozlohu). Vyhláškou MŽP č.395/1992 Sb. se území převedlo do kategorie národní přírodní památka (NPP). Dne 5. října 2009 vláda ČR schválila rozšíření seznamu území soustavy Natura 2000 o evropsky významnou lokalitu (EVL) Radouč.</p>
                <p>Na lokalitě se nachází skalní terásky, ochozy na jihozápadě oblasti a stepní plochy mezi skalním svahem a sídlištěm. Stepní plochy jsou zoologicky významné, neboť tu žije evropsky chráněný sysel obecný (Spermophilus citellus). Tato štěrkopísková plošina byla v minulosti využívána jako vojenské cvičiště, jehož zásluhou se zachovala pionýrská vegetace písků.</p>
                <h2>Lokalita</h2>
                <p>Území leží ve Středočeském kraji, na okraji města Mladá Boleslav, v katastrálním území Debř. K této přírodní památce se lze dostat pěšky od Debře (vzdálené cca 0,5 km jjv.), od Mladé Boleslavi či městské části Podlázky. Plocha Radouče se dá popsat jako strmý svah údolí Jizery (levý břeh), na který navazuje terasová plošina (tvořená štěrkopísky) na severozápadním okraji Mladé Boleslavi. Z pohledu od jihozápadních skalních ochozů je vidět údolí Jizery a hrad Michalovice. Na severozápadě je oblast ohraničena silnicí I/38.</p>
                <h2>Přírodní poměry</h2>
                <p>Dle geomorfologického hlediskaje tato oblast součástí Jizerské tabule, podcelku Středojizerská tabule, okrsku Skalská tabule a podokrsku Strenická tabule. Fytogeograficky území patří do okresu 12 – Dolní Pojizeří, biogeograficky jej lze zařadit do 1.4 - Benátského bioregionu.</p>
                <h3>Geologie</h3>
                <p>Geologickým podkladem území jsou křídové (střední turon) vápnité pískovce s polohami písčitých vápenců jizerského souvrství, které vystupují v podobě přirozených výchozů i uměle odlámané stěny opuštěného lomu a často vytvářejí převislé skalní stupně. Tento horninový podklad je bohatým zdrojem nálezů křídových zkamenělin jako jsou mlži, plži, amonity, mechovky a další. Půdním typem jsou pararendziny a litozemě v iniciálních stádiích na hranách skalních stupňů, jinde s hlubším humusovým horizontem. Na plošším terénu se rychle odvápňují a mění se na oligotrofní kambizemě (hnědé půdy) s tendencí k podzolizaci. Údolní svah navazuje na západ na terasovitou štěrkopískovou plošinu, která byla v minulosti využívána jako vojenské cvičiště, jehož zásluhou se zachovaly psamofilní druhy.</p>
                <!--<h3>Flora</h3>
                <p>Potenciální přirozenou vegetaci představuje teplomilná doubrava, mimo stávající chráněné území pak acidofilní doubrava. Nelesní část dnes představuje mozaika xerotermních travinobylinných společenstev skalních štěrbin, skalních terásek, úzkolistých suchých trávníků a na plošším terénu i acidofilních suchých trávníků. V horní části západního svahu se nachází pionýrská společenstva skalních štěrbin svazu Cystopteridion zastoupena druhy netřesk výběžkatý (Jovibarba globifera), rozchodník ostrý (Sedum acre), rozchodník šestiřadý (Sedum sexangulare), Puchýřník křehký (Cystopteris fragilis), sleziník routička (Asplenium ruta-muraria), zvonek okrouhlolistý (Campanula rotundifolia), kakost holubičí (Geranium columbinum), kyselka obecná tenkolistá (Acetosella multifida), rozchodníkovec velký (Hylotelephium maximum). Na sešlapávaném stanovišti se daří Lipnici cibulkaté (Poa bulbosa).</p>
                <p>Na vytvořených půdách typu litozem až pararendzina rostou mezerovité porosty travin s výskytem druhů suchých trávníků s širší ekologickou amplitudou. Nalezneme zde česnek šerý horský (Allium senescens subs. montanum), mochnu písečnou (Potentilla arenaria), psineček obecný (Agrostis capillaris L.), paličkovec šedavý (Corynephorus canescens), mateřídoušku časnou (Thymus praecox), pryšec chvojku (Euphorbia cyparissias), pamětník rolní (Acinos arvensis), mařinku psí (Asperula cynanchica), silenka sp.,z trav tu můžeme vidět strdivku (Melica transsilvatica), kostřavu sivou (Festuca pallens). Dále se zde nachází širokolisté trávníky sv. Bromion erecti a úzkolisté trávníky (sv. Festucion valesiacae) s ostřicí nízkou (Carex humilis) a ohrožený druh kavylem Ivanovým (Stipa pennata). Z travin typických pro stepní stanoviště zde můžeme potkat smělky (Koeleria spp.) nebo vousatku prstnatou (Botriochloa ischaemum).Dále jsou typické tyto traviny: smělek jehlancovitý (Koeleria pyramidka), ovsíř luční (Helictotrichon pretense), bojínek tuhý (Phleum phleoides). Na části svahu hlubších rendzinoidních půd nastupuje válečka prapořitá (Brachypodium pinnatum), sveřep vzpřímený (Bromus erectus), lipnice úzkolistá (Poa angustifolia). Ovsík vyvýšený (Arrhenatherum elatius), srha laločnatá (Dactylis glomerata) a třtina křovištní (Calamagrostis epigejos) se díky přísunu živin chovají expanzivně. Vzácný je zlatovlásek obecný (Linosyris vulgaris), ohrožená hvězdnice zlatovlásek (Aster linosyris), silně ohrožený koniklec luční český (Pulsatilla pratensis subsp. bohemica), silně ohrožený smil písečný (Helichrysum arenarium) a nejvýznamnější je pak silně ohrožená devaterka poléhavá (Fumana procumbens), která je submediteránním a subatlantským druhem, jehož výskyt v České Republice je ojedinělý. Roste ještě na Jižní Moravě a u Vídně, roztroušeně pak na vápnitých skalách a písčinách v Německu. Území oživují místy souvislé porosty barevně nápadných bylin jako je např: bíle kvetoucí bělozářka větvitá (Anthericum ramosum) a svízel sivý (Galium glaucum), hlaváč žlutavý (Scabiosa ochroleuca) s žlutými květy, růžová čičorka pestrá (Coronilla varia) a chrpa porýnská (Acosta rhenana). Ojediněle jsou tu zastoupena vřesoviště s vřesem obecným (Calluna vulgaris), přežívajícím extrémní podmínky jako jsou např: sucha, požáry.</p>
                <p>Úpatí svahu u silnice je ohraničené souvislým porostem náhodných směsí dřevin (jasany, javory mléče, habry, akáty atd.) s rozšířením některých, především keřů, do horních partií. Na horní straně svahu je hlavně trnka obecná (Prunus spinosa) a v dolní části svahu dominuje svída krvavá (Swida sanguinea), ptačí zob obecný (Ligustrum vulgare), hlohy (Crataegus oxyacantha,…) s převahou invazivního akátu i přes snahy o jeho likvidaci.</p>
                <h3>Fauna</h3>
                <h4>Bezobratlí</h4>
                <p>Tato lokalita hostí řadu chráněných bezobratlých živočichů. Můžeme tu spatřit spoustu druhů brouků. Vzácní koprofágní brouci jsou vázáni na nory zde žijících králíků divokých. Žijí zde např. Trox eversmanni, Onthophagus vitulus, Onthophagus semicornis a další, z nichž Trox eversmanni se v Čechách nachází jen v této lokalitě. Dále tu najdeme množství psamofilních a psamobiontních druhů jako Anisoplia villosa, Diastictus vulneratus, Rhyssemus germanus, Tropinota hirta hirta ... Dále brouci čeledí Carabidae (např. Masoreus wetterhalli), Chrysomelidae (např. Timarcha goettingensis, Chrysolina carnifex, Chrysolina analis), Cerambycidae (např. Phytoecia icterica) či Buprestidae (např. Poecilonota dives). Tyto druhy jsou většinou vázány na xerotermní, písčité či stepní stanoviště. Radouč je nejbohatší lokalitou na listorohé brouky, kterých se tu objevilo 42 druhů, z nichž 6 je ohrožených (Trox eversmanni, Odontaeus armiger, Diastictus vulneratus, O.vitulus, Tropinota hirta hirta, nosorožík kapucínek- Oryctes nasicornis ondrejanus) 4 zranitelní a 2 téměř ohroženi. Zvláště chráněná je majka fialová (Meloe violaceus) vedená v České republice jako ohrožená.  Při malakologickém průzkumu byl nalezen významný teplomilný plž Pupilla triplicata.</p>
                <p>Někteří pavouci zde vytvářejí vyvinutá teplomilná společenstva s řadou vzácných druhů typických pro stepní stanoviště. Jedná se hlavně o stepníka rudého (Eresus cinnaberinus), dále tu žije snovačka( Dipoena melanogaster), skálovka (Zelotes longipes), listovník (Thanatus arenarius), běžník (Tmarus piger)nebo skákavka (Phlegra festiva). Území této NPP je velmi cenné pro výskyt motýlů. Bylo nalezeno 43 motýlů s denní aktivitou z toho 38 druhů z nadčeledí Hesperioidea, Papilionoidea a 5 druhů z čeledi Zygaenidae. Byly zde shledány druhy zahrnuté do červeného seznamu. Ohrožený druh perleťovec prostřední (Argynnis adippe), dále regionálně významné druhy, modrásek nejmenší (Cupido minimus),modrásek černolemý (Plebejus argus), modrásek podobný (Plebejus argyrognomon), modrásek vikvicový (Polyommatus coridon), vřetenuška ligrusová (Zygaena carniolica). Vyskytuje se zde i zvláště chráněný druh, ohrožený, otakárek fenyklový (Papilio machaon).</p>
                <h4>Plazi</h4>
                <p>Na lokalitě byla pozorována a popsána silně ohrožená ještěrka obecná (Lacerta agilis).</p>
                <h4>Ptáci</h4>
                <p>Při ornitologickém inventarizačním průzkumu se zjistilo, že na území NPP a jejím nejbližším okolí hnízdí 42 druhů ptáků. Hnízdí tu ptáci křovin jako je ohrožený ťuhýk obecný (Lanius collurio) a otevřených ploch jako např. pěnice pokřovní (Sylvia corruca) a pěnice černohlavá (Sylvia atricappila).</p>
                <h4>Savci</h4>
                <p>Na přilehlé plošině je významný výskyt evropsky chráněného sysla obecného (Spermophilus citellus), který zde má kolonii. Spolu s ním má zde rozšíření i králík divoký.</p>-->
            </div>
        </div>

    </body>
</html>
